# Krémová tekvicová polievka

[Zdroj](https://dobruchut.aktuality.sk/recept/36750/husta-kremova-polievka-z-hokkaido-tekvice/)

*Doba varenia: 40min*

Potrebujeme: tyčový mixér

## Ingrediencie

* olivový olej
* menšia cibuľa alebo šalotka, nadrobno
* 1-2 strúčiky cesnaku, nadrobno
* tekvica Hokkaido (alebo maslová), ošúpaná, nakrájaná na kocky,
  bez semienok
* 1 mrkva, nadrobno
* zemiak *
* čierne korenie
* soľ
* vývar / bujón
* smotana (na šľahanie)
* oregáno
* muškátový oriešok *
* chilli *
* slnečnicové / tekvicové semiačka *

## Postup

1. Do hrnca pridáme olivový olej, nakrájanú cibuľu a cesnak.
   Krátko orestujeme.
2. Po chvíľke pridáme nakrájanú tekvicu, mrkvu (a zemiak).
   Okoreníme čiernym korením a osolíme. Všetko premiešame a restujeme.
3. Zalejeme horúcim vývarom (alebo vodou) tak, aby boli všetky
   suroviny ponorené.  Zakryjeme a necháme variť približne 25 minút.
4. Keď už je zelenina zmäknutá, hrniec odstavíme z ohňa a ponorným
   mixérom dobre rozmixujeme.
5. Vrátime späť na mierny oheň a vmiešame lyžicu smotany na šľahanie.
6. Na záver pridáme štipku oregana, muškátového orieška a podľa chuti
   mleté chilli. Prevaríme ešte 2 minúty a môžeme servírovať.


## Poznámky

* Čím viac pridanej vody/vývaru, tým bude polievka riedšia.
* Podávame s opraženými semiačkami alebo krutónmi.
